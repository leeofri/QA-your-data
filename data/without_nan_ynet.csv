title	content
צבע אדום בעוטף עזה	התרעת צבע אדום הופעלה בעין השלושה שבעוטף עזה.
"סערת מסיבת העיתונאים עם החטופה: מנכ""ל איכילוב זומן לשיחה במשרד הבריאות"	"מנכ""ל משרד הבריאות משה בר סימן טוב זימן את מנכ""ל בית החולים איכילוב פרופ' רוני גמזו לשיחה, בעקבות הסערה הציבורית שהתחוללה אחרי ההחלטה לכנס מסיבת עיתונאים בבית החולים עם החטופה המשוחררת יוכבדת ליפשיץ בת ה-85. "
"ארדואן: ""המערב לא פועל לפי החוק בעזה כי הדם שנשפך הוא של מוסלמים"""	"נשיא טורקיה רג'פ טאיפ ארדואן אמר כי מדינות המערב לא מצייתות לחוק הבינלאומי בעזה, בגלל ש""הדם שנשפך הוא דם של מוסלמים"", וטען כי ""ההתקפות הישראליות על עזה הן ברבריות. בנאום בארמון הנשיאות בטורקיה, האשים ארדואן את מדינות המערב במתן תמיכה ללא תנאים לתקיפות הישראליות מבלי לקרוא לאיפוק. לדבריו, ""אף אחד לא צריך לצפות מטורקיה לשמור על שתיקה נוכח האלימות בעזה""."
צבע אדום בעוטף עזה	התרעת צבע אדום הופעלה בכרם שלום שבעוטף עזה.
סמוטריץ' יקים מרכז שליטה אזרחי לתכלול עבודת משרדי הממשלה וימנה פרויקטור	"הממשלה אישרה את הקמת מרכז שליטה אזרחי לתכלול עבודת משרדי הממשלה בתקופת המלחמה. על פי נוסח ההחלטה, מ""מ יו""ר הקבינט החברתי-כלכלי שר האוצר בצלאל סמוטריץ' ימנה פרויקטור לניהול המרכז, שירכז את עבודת הקבינט, יתאם, יתכלל ויגבש תמונת מצב מול משרדי הממשלה והגורמים הרלוונטיים בכל הנוגע לשמירת הרציפות התפקודית למתן מענה לצורכי העורף בזמן המלחמה."
צבע אדום בעוטף עזה	התרעת צבע אדום הופעלה בכרם שלום שבעוטף עזה.
חוסל פעיל בכיר במערך הרקטי של חמאס	"מטוסי קרב בהכוונת מידע מודיעיני של שב""כ ואמ""ן חיסלו את מפקד מערך הירי הרקטי של צפון חאן יונס של חמאס חסן אלעבדאדלה. כך מסרו צה""ל ושב""כ בהודעה משותפת, שבה צוין כי ""זאת לצד מספר חיסולים של מחבלים בארגון הטרור חמאס וכן המשך תקיפות של מטוסי קרב המשמידים תשתיות של ארגון הטרור חמאס, ביניהן עמדות שיגור ומפקדות טרור""."
"הפלסטינים: ""מניין ההרוגים במלחמה עלה ל-7,028, בהם ילדים"""	משרד הבריאות בעזה עדכן כי מניין ההרוגים מתחילת המלחמה הגיע ל-7,028, בהם 2,913 ילדים, 1,709 נשים ו-397 קשישים.
צבע אדום בעוטף עזה	התרעת צבע אדום הופעלה בנירים שבעוטף עזה.
השרים לוין וארבל בוחנים אפשרות לשלילת אזרחות ממי שתומך או מסית לטרור	"שר המשפטים יריב לוין ושר הפנים משה ארבל קיימו ישיבה עם גורמי מקצוע בסוגיית שלילת אזרחות ותושבות ממי שעוסק בטרור, תומך בטרור, מסית לטרור, או מזדהה עם מעשה טרור. כך נמסר בהודעה משותפת של השרים, שבה צוין כי ""נוכח מצב המלחמה, סוכם לקדם באופן מיידי חקיקה אשר תראה בביצוע פעולות כאמור בשעת מלחמה, משום נסיבה מחמירה לצורך שלילת האזרחות או התושבות""."
תובענה משמעתית נגד היועצת של שרה נתניהו בגין פרסום פוסטים מסיתים	"נציבות שירות המדינה הגישה לבית הדין למשמעת של עובדי המדינה בירושלים תובענה משמעתית נגד ציפי נבון, היועצת של רעיית ראש הממשלה שרה נתניהו, בגין פרסום שורת פוסטים מסיתים. ""במעשיה אלו התבטאה הנאשמת התבטאויות חמורות ופוגעניות אשר אינן הולמות עובדי מדינה, בוודאי שלא עובדת משרד ראש הממשלה, שמועסקת במעון ראש הממשלה"", צוין בתובענה. "
"מיכל וולדיגר מתפטרת מתפקידה כסגנית שר האוצר: ""לטובת פעילות מירבית לשיקום"""	"סגנית שר האוצר מיכל וולדיגר הודיעה על סיום תפקידה וחזרתה לכנסת ""לטובת פעילות מירבית לשיקום החוסן ובריאות הנפש והפניית המשאבים התקציביים לניצחון המלחמה"". בפוסט שפרסמה בחשבון הפייסבוק שלה, כתבה וולדיגר: ""אני רואה ושומעת את הציבור, את כאבו, את אובדן האמון במערכות המדינה השונות, את הפגיעה העצומה בחוסן וברור לי שהמשימה שלי, בוודאי בעת הזו, היא לבנות מחדש את האמון. להחזיר לאזרח את התחושה שרואים אותו, שסופרים אותו, שהוא חשוב ונחוץ ויש לו על מי לסמוך""."
צבע אדום בעוטף עזה	התרעת צבע אדום הופעלה בכיסופים שבעוטף עזה.
המטח למרכז: פגיעה בבניין בפתח תקווה, שריפה במקום	צוותי כיבוי והצלה פועלים לכיבוי שריפה בדירה בפתח תקווה בעקבות פגיעה ישירה במטח האחרון שנורה לעבר ערי המרכז. טרם ברור אם מדובר בפגיעה ישירה של רקטה או ברסיסים, ולא ידוע על לכודים או נפגעים בשלב זה.
"מד""א מעדכן בעקבות המטח האחרון: לא התקבלו קריאות על נפילות או נפגעים"	"מד""א מעדכן בהמשך לאזעקות שנשמעו בתל אביב, גוש דן ובשרון כי בשלב זה לא התקבלו קריאות על נפילות או נפגעים."
אזעקות בתל אביב, בגוש דן, בשפלה ובשרון	אזעקות הופעלו בגוש דן, בשרון ובשפלה. בין היתר בתל אביב, בת ים, חולון, אור יהודה, בני ברק, גבעת שמואל, גבעתיים, גני תקווה, יהוד-מונוסון, סביון, קריית אונו, פתח תקווה, רמת גן, באר יעקב, רחובות, נס ציונה, הוד השרון פלמחים וראשון לציון
צבע אדום בעוטף עזה	התרעת צבע אדום הופעלה בכיסופים שבעוטף עזה.
"צהל מבצע ירי ארטילרי לעבר דרום לבנון"": הדי פיצוצים נשמעים בגליל העליון"	"עיריית מעלות תרשיחא מסרה לתושביה כי מקורם של הדי הפיצוצים שנשמעים באזור הם כתוצאה מירי ארטילרי שמבצע צה""ל לעבר גבול הלבנון. "
"שר החוץ הפלסטיני: ""על ישראל להסכים להפסקת אש מלאה והחזרת אספקת מים וחשמל"""	"שר החוץ הפלסטיני ריאד אל-מלכי אמר בהאג כי ישראל צריכה להסכים להפסקת אש מלאה ברצועת עזה כדי לאפשר הכנסת סיוע הומניטרי הנחוץ באופן דחוף. על החלטת האיחוד האירופי שקוראת להפסקת אש, אמר אל-מלכי כי היא אינה מתקבלת על הדעת, שכן היא לא מבטיחה שסיוע יוכל להיכנס לרצועה וכי תוחזר אספקת מים וחשמל. לדבריו, ""ישראל מנהלת מלחמת נקמה, פתרון שתי המדינות רלוונטי מתמיד""."
במהלך הלילה נעצרו 60 מבוקשים ביהודה ושומרון, בהם 46 פעילי חמאס	"במהלך הלילה נעצרו ביהודה ושומרון יותר מ-60 מבוקשים, מתוכם 46 פעילי חמאס. מתחילת המלחמה נעצרו כאלף מבוקשים, מתוכם 660 משתייכים לחמאס. כך מסרו בהודעה משותפת דובר צה""ל ודוברות שב""כ."
דיווח: 12 משאיות סיוע נוספות נכנסו לרצועת עזה	רשת הטלוויזיה הסעודית אל-ערביה דיווחה כי הבוקר הוכנסו לרצועת עזה דרך מעבר רפיח 12 משאיות סיוע נוספות, שבהן מים, מזון ותרופות. בסך הכל, מתחילת המלחמה נכנסו לרצועה 74 משאיות.
"רוסיה: כניסה קרקעית תחמיר את המשבר בעזה, יש לקבל החלטה מאוזנת באו""ם"	"דובר הקרמלין דמיטרי פסקוב אמר כי כניסה קרקעית של ישראל לרצועת עזה רק תחמיר את המשבר ההומניטרי, שכבר חמור מאוד. עוד ציין פסקוב כי יש להמשיך במאמצים לקבל החלטה ""מאוזנת"" באו""ם על המצב בעזה למרות הכישלונות הקודמים בכך. אמש, רוסיה וסין הטילו וטו במועצת הביטחון של האו""ם על ההצעה שהגישה ארה""ב שגינתה את חמאס, קראה לשחרור מיידי של החטופים והכירה בזכות להגנה עצמית מול הטרור."
"גנץ: ""כל מי שהיה שותף להנהגה לא יכול להסיר מעצמו את האחריות, כולל אני"""	"יו""ר המחנה הממלכתי בני גנץ נשא הצהרה לתקשורת והתייחס להצטרפות מפלגתו לממשלת החירום. ""עברו שבועיים מאז שנכנסנו לממשלה והקמנו את קבינט ניהול המלחמה, ואני אומר לכם בביטחון מלא, שזה היה הצעד הנכון למדינת ישראל והצעד הזה כבר הוכיח עצמו"". על שאלת האחריות, אמר גנץ: כל מי שהיה שותף להנהגה ולהובלת מדינת ישראל בכל תפקיד לא יכול להסיר מעצמו את האחריות ובכלל זה אני. אני יותר מעשרים שנה נמצא בעמדות מפתח ביטחוניות ומדיניות, אינני משחרר את עצמי מהאחריות, לא לדברים שקרו ולא לדברים שלא קרו""."
"ארדואן שוחח עם האפיפיור: ""ישראל מבצעת טבח, שתיקת הקהילה הבינלאומית מבישה"""	"נשיא טורקיה רג'פ טאיפ ארדואן אמר לאפיפיור פרנסיסקוס בשיחת טלפון כי ""ישראל מבצעת טבח ברצועת עזה והשתיקה של הקהילה הבינלאומית מביישת"". כך מסרה לשכתו של ארדואן, וציינו כי בשיחה אמר הנשיא הטורקי לאפיפיור כי על כל המדינות להרים את קולן נגד המשבר ההומניטרי באזור."
"דובר צה""ל: חמאס ממשיך להציב את תושבי הרצועה כמגן אנושי ומונע מהם להתפנות"	"בימים האחרונים פנו חיילי וקציני יחידה 504 באגף המודיעין בקריאה לתושבים ברצועת עזה להתפנות דרומה למען ביטחונם. כך מסר דובר צה""ל וציין כי חמאס ממשיך להציב את תושבי הרצועה כמגן אנושי ומונע מהם להתפנות, ""כפי שראינו גם בעבר על ידי הצבת מחסומים שהציב ארגון הטרור"". "
"שרה בספרד: ""אירופה צריכה לנתק יחסים עם ישראל, נתניהו צריך לעמוד לדין"""	"השרה הספרדית לזכויות חברתיות איון בלרה אורטגה קראה למדינות אירופה לנתק את היחסים הדיפלומטיים עם ישראל, להטיל עליה סנקציות ואמברגו נשק, להכריז על ראש הממשלה בנימין נתניהו כאישיות לא רצויה - ולהעמידו לדין בבית הדין הפלילי הבינלאומי בהאג. עוד אמרה השרה כי ""אסור לאפשר לישראל להפוך את עזה למחנה השמדה"". לסרטון שהעלתה ברשת X (טוויטר לשעבר), ומציג את עמדתה וטענותיה - יש כבר יותר מ-1.2 מיליון צפיות."
"לפיד הציג תוכנית פעולה מטעמו לשיפור הטיפול האזרחי: ""צאו מההלם, לכו לעבוד"""	"ראש האופוזיציה יאיר לפיד הציג תוכנית פעולה מטעמו לשיפור השירות והטיפול האזרחי, הכוללת שמונה צעדים ראשונים שלדבריו על הממשלה לנקוט בהם כדי להחזיר את המשק והאזרחים למסלול של חיים מתפקדים. ""אפשר להבין את ההלם והשיתוק של המערכות הממשלתיות בימים הראשונים, אי אפשר להבין למה המערכת עוד לא יצאה מההלם"", אמר לפיד בהצהרה. ""העברנו את התוכנית למשרד ראש הממשלה, אנחנו מציעים לכל הגורמים האלה את עזרתנו ונסיוננו. צאו מההלם, לכו לעבוד, אנחנו נעזור""."
צבע אדום בעוטף עזה	התרעת צבע אדום הופעלה בנירים שבעוטף עזה.
טיקטוק הסירה יותר מ-775 אלף סרטונים מתחילת המלחמה	הרשת החברתית טיקטוק הודיעה כי מתחילת המלחמה הסירה יותר מ-775 אלף סרטונים וסגרה יותר מ-14 אלף שידורים חיים שקידמו אלימות, טרור, שיח שנאה, מידע מוטעה והפרות אחרות של הנחיות הקהילה של הפלטפורמה באזור ישראל, יהודה ושומרון ועזה. בשבוע שעבר דרש האיחוד האירופי מטיקטוק, ומהמתחרה מטא, לדווח לו כיצד הן פועלות כדי למנוע הפצה של דיסאינפורמציה ותוכן לא חוקי בעקבות המלחמה. שתי החברות היו אמורות למסור את תשובותיהן לאיחוד אתמול.
עובדת בכירה במשרד הבריאות נחקרה בחשד להטיית מכרזים בשווי מיליוני שקלים	המשטרה עצרה לחקירה עובדת בכירה במשרד הבריאות, יועצת ששכרה ומספר מנהלים של חברות תוכנה גדולות במשק בחשד להטיית מכרזים, מרמה והפרת אמונים. החקירה נפתחה בעקבות תלונה לפיה ממצאי הביקורת של משרד הבריאות העלו חשד לביצוע עבירות פליליות בכל הנוגע להתנהלות מול ספקי השירות החיצוניים, לרבות העברת עבודות לחברות שונות המקורבות ליועצת או בבעלותה, תוך הצגת מצגי שווא. עבודות אלו מוערכות בסכום מצטבר של מיליוני שקלים. בסיום החקירה העובדת נשלחה למעצר בית ותנאים מגבילים, ומעצרה של היועצת הוארך עד למחר. החקירה נמשכת.
המשטרה: עד כה זוהו 808 אזרחים שנרצחו במלחמה	"המשטרה עדכנה כי עד כה זוהו 808 גופות של אזרחים שנרצחו במלחמה, שהם כ-83% מהאזרחים (שאינם חיילים) שנרצחו מאז מתקפת הפתע של חמאס ב-7 באוקטובר - וגופותיהם הובאו לזיהוי במחנה ""שורה"" של הרבנות הצבאית. עוד נמסר כי עד כה הובאו לקבורה 701 חללים. "
"עשרות תושבי כפר עזה מפגינים סמוך לקריה בת""א: ""הלב שלנו שבוי בעזה"""	"עשרות תושבי כפר עזה הגיעו לצומת קפלן סמוך לקריה בתל אביב. התושבים מחזיקים שלטים שעליהם כתבו: ""רוצים אותם בבית בכפר עזה ולא בכפר בעזה"", ""קברנו  מספיק"" ו""הלב שלנו שבוי בעזה"". התושבים לבשו חולצות לבנות עם הכיתוב ""כפר עזה זה הבית שלי"", וקראו: ""כל כפר עזה מבקשים תחזירו את החטופים""."
"דובר צה""ל עדכן: מספר החטופים - 224; הפשיטה הלילה ברצועה נמשכה שעות"	"דובר צה""ל תת-אלוף דניאל הגרי אמר בהצהרתו היומית לתקשורת כי הפשיטה הקרקעית שבוצעה הלילה ברצ7ועת עזה נמשכה כמה שעות, ו""לא היו נפגעים לכוחותינו"". תא""ל הגרי ציין כי ""עד כה נמסרה הודעה למשפחות 309 חללי צה""ל, ו-224 חטופים. המספר הזה לצערי מתעדכן ומשתנה בהתאם למידע המודיעיני שעומד לרשותנו. אנחנו ממשיכים לקיים פשיטות שתכליתן לאסוף מידע בשטח, להבין מי חטוף ומי נעדר""."
מנהיגי האיחוד האירופי קוראים ל'מסדרונות הומניטריים והפסקות הומניטריות' כדי לקבל סיוע לעזה	"מנהיגי האיחוד האירופי קראו ליצירת ""מסדרונות הומניטריים והפסקות אש"" כדי להעביר סיוע שנחוץ בדחיפות לעזה. כך לפי הטיוטה הסופית של הצהרה שתאושר במהלך היום בפסגה בבריסל. ""המועצה האירופית מביעה דאגה עמוקה מהמצב ההומניטרי המידרדר בעזה וקוראת למעבר בטוח ומהיר של סיוע לאלו הזקוקים לו"", לשון ההצהרה. ""האיחוד האירופי יעבוד בשיתוף פעולה הדוק עם שותפיו באזור כדי להגן על אזרחים, לספק סיוע ולהקל על גישה של מזון, מים, טיפול רפואי, דלק ומקלטים כדי להבטיח שסיוע כזה לא ינוצל לרעה על ידי ארגוני טרור""."
"מפקד משמרות המהפכה: ""אם ישראל תמשיך בטבח - היא תישרף באש שהציתה"""	"מפקד משמרות המהפכה של איראן חוסיין סלאמי אמר כי ""ארצות הברית מציתה את אש המלחמה באזור. ישראל מפציצה את עזה מהאוויר כי אם תיכנס קרקעית - היא תספוג תבוסה גדולה וכוחותיה ייקברו שם"". לדבריו, ""וושינגטון שולחת אמריקנים לתל אביב כדי לתמוך בישראל הקורסת. גם ארה""ב, צרפת ובריטניה ספגו תבוסה אדירה ב'מבול אל-אקצא'. ישראל צריכה לדעת שאם תמשיך בטבח - היא תישרף באש שהציתה""."
"ח""כ מהציונות הדתית: ""הגענו למצב שישראל לא הייתה ערוכה אליו, לא חסר כסף"""	"ח""כ צבי סוכות (הציונות הדתית) התייחס בריאיון ל-ynet Live לחלוקת כספים ותוכניות מתן פיצויים לאלו שנפגעו כתוצאה מהמלחמה, ואמר: ""כשעובדים מהר, עדיין באירוע בהיקף כזה לא מצליחים לגעת בכל הפרטים. ואנחנו עובדים מהר"". לדבריו, ""כל משרדי הממשלה עובדים מסביב לשעון. אנחנו מקבלים אלפי פניות. הגענו למצב שישראל לא הייתה ערוכה אליו. אנחנו רק בתחילת האירוע. אנחנו לא נמצאים במצב שחסר כסף. כולם אומרים קחו את הכסף משם, יש כסף, אנחנו לא בבעיה""."
פועל נהרג בנפילה לבור במטה יהודה	"פועל בשנות ה-50 לחייו נהרג בנפילה לבור באתר עבודה במושב ישעי שבמועצה האזורית מטה יהודה. צוות מד""א קבע את מותו במקום."
"עזה: ""7,000 הרוגים מתחילה המלחמה, עשרות אלפים פצועים ונעדרים"""	"לשכת המידע הממשלתית בעזה דיווחה כי מניין ההרוגים ברצועת עזה עלה ל-7,000, וכי ישנם עשרות אלפי פצועים ונעדרים. ""אנחנו סובלים ממחסור במנגנונים המיועדים לחלץ קורבנות מתחת להריסות"", מסרה הלשכה."
"האו""ם: למרות הקריאה של צה""ל לאזרחים להתפנות - אין שום מקום בטוח בעזה"	"מתאמת העניינים ההומניטריים של האו""ם לשטחים הפלסטיניים לין הייסטינגס הזהירה כי ""אין מקום בטוח בעזה בעקבות ההפצצות הישראליות"" מאז תחילת המלחמה ב-7 באוקטובר. הייסטינגס אמרה בהצהרה כי ""האזהרות המוקדמות שפרסם הצבא הישראלי לאוכלוסיות להתפנות מהאזורים שאותם תקף לא מייצרים הבדל - אין מקום בטוח בעזה""."
צבע אדום בכפר עזה	התרעת צבע אדום הופעלה בכפר עזה שבעוטף.
צבע אדום בשדרות ובעוטף עזה	התרעת צבע אדום הופעלה בשדרות, איבים וניר עם שבעוטף עזה.
אחרי שעות של שקט: צבע אדום בעוטף עזה	התרעת צבע אדום נשמעה בכיסופים שבעוטף עזה, אחרי יותר מ-12 שעות של שקט.
בצל המלחמה: קבוצת עולים מצרפת הגיעה הלילה לישראל	"קבוצה של עולים מצרפת נחתה הלילה בנמל התעופה בן גוריון בטיסה מיוחדת של הסוכנות היהודית ומשרד העלייה והקליטה. שר העלייה והקליטה אופיר סופר ויו""ר הסוכנות היהודית אלוף (במיל') דורון אלמוג קיבלו את פניהם והעניקו להם תעודות זהות ישראליות: ""עלייתכם לישראל בעת המלחמה היא רוח גבית לצה""ל ולמדינה""."
"צעירה מרמלה נעצרה בעקבות פוסט תמיכה בחמאס: ""אלוהים, תהרוג אותם לחלוטין"""	"תושבת רמלה (19) נעצרה לאחר שפרסמה ברשת פוסט המעודד תמיכה בחמאס והטבח שביצע ובו כתבה: ""אלוהים, פזר אותם את כולם. אלוהים, תקרע אותם לגזרים. אלוהים, הורד את המספר שלהם. אלוהים, תהרוג אותם לחלוטין"". בהמשך היום תובא הצעירה בפני שופט בבקשה להאריך את מעצרה. מתחילת המלחמה המשטרה עצרה 120 חשודים והוגשו 18 כתבי אישום בהליך מזורז נגד מסיתים לאלימות וטרור."
"צה""ל תקף ביממה האחרונה יותר מ-250 מטרות של חמאס ברצועת עזה"	"ביממה האחרונה מטוסי קרב של צה""ל תקפו יותר מ-250 מטרות של חמאס ברצועת עזה. כך מסר דובר צה""ל שציין כי בין המטרות שנתקפו, תשתיות טרור, מפקדות מבצעיות, פירי מנהרות טרור ומשגרי רקטות המוצבים בסביבה אזרחית שבוצע באמצעותם ירי לעבר ישראל במהלך הלחימה. בנוסף, לוחמי זרוע הים תקפו עמדת שיגור של טילי קרקע אוויר של מערך האווירי של ארגון הטרור חמאס באזור חאן יונס, העמדה מוקמה בסמוך למסגד ולגן ילדים."
"השר זוהר ל-ynet Live: ""תקום ועדת חקירה ממלכתית שתחקור את המחדל"""	"שר התרבות והספורט מיקי זוהר אמר בריאיון ל-ynet Live כי ""תקום ועדת חקירה ממלכתית"" שתחקור את המחדל ב-7 באוקטובר. לדבריו, ""הוועדה תהיה בלתי תלויה, שכל הציבור בישראל יוכל לסמוך עליו והיא זו שתכריע בשאלת האשמה. האם אנחנו כממשלה אחראיים? בוודאי"". השר זוהר ציין כי ההצהרה שנשא אתמול ראש הממשלה בנימין נתניהו הייתה חשובה. ""נתניהו אמר שהוא אחראי לעתיד המדינה. מי שאחראי על עתיד המדינה אחראי גם על עברה. ברור לו שהאחריות מוטלת עליו""."
החל מהיום: מענה למשפחות החטופים והנעדרים יינתן במספר 6754*	"החל מהיום יינתן מענה למשפחות החטופים והנעדרים על-ידי מרכז מהל""ב במספר 6754* כך נמסר בהודעה משותפת למשטרה ולמשרד ראש הממשלה. מרכז מהל""ב הוא מרכז השליטה הלאומי לטיפול במשפחות החטופים והנעדרים. המרכז פועל במשך כל ימות השבוע ובכל שעות היממה, ופועלים בו נציגי משטרה לצד גורמים נוספים ממשרדי הממשלה השונים. מוקד 105 של המשטרה ימשיך לתת מענה למשפחות החללים, בנוסף לייעודו המקורי כמוקד המטה הלאומי להגנה על ילדים ברשת."
"האו""ם: זיהינו את המפקד והיחידה בצה""ל שאחראים להרג העיתונאית אבו עאקלה"	"ועדת החקירה הבינלאומית העצמאית של האו""ם טענה כי זיהתה את המפקד והיחידה הצבאית בצה""ל שלדעתה אחראים ככל הנראה להרג של העיתונאית הפלסטינית-אמריקנית שירין אבו עאקלה בשנה שעברה. כך דווח ברשת CNN האמריקנית. הוועדה לא חשפה את שם החייל, אך ציינה כי מדובר ביחידת דובדבן. אבו עאקלה נהרגה במהלך חילופי אש שניהלו כוחות צה""ל עם חמושים פלסטינים במחנה הפליטים ג'נין במאי 2022. יו""ר הוועדה נאווי פילאי אמרה כי החקירה הגיעה למסקנה ""שכוחות הביטחון הישראליים השתמשו בכוח קטלני ללא הצדקה במסגרת חוק זכויות האדם הבינלאומי, ובכוונה או בפזיזות הפרו את זכותה של אבו עאקלה לחיים""."
הולך רגל נהרג מפגיעת אוטובוס שהידרדר בבני ברק	"הולך רגל בשנות ה-30 לחייו נהרג מפגיעת אוטובוס שהידרדר לעברו ברחוב קהילות יעקב בבני ברק. צוות מד""א קבע את מותו במקום."
הממשלה אישרה הקצאת 105 מיליון שקלים סיוע לרשויות מקומיות הסמוכות לגבול	הממשלה אישרה במשאל טלפוני דחוף הקצאת 105 מיליון שקלים לסיוע חירום לרשויות המקומיות הסמוכות לגבול בצפון ובעוטף עזה ולרשויות מקומיות שתושביהם לא פונו לצורך התמודדות עם מצב החירום. 35 מיליון שקלים יוקצו ליישובי הצפון הנמצאים בטווח של 5-0 קילומטרים מהגבול, ו-70 מיליון שקלים יוקצו ליישובים בעוטף עזה המצויים בטווח של 7-0 קילומטרים מגבול רצועת עזה ותושבי שדרות. בדברי ההסבר להחלטה צוין כי חלק מהתקציב יגיע מהכספים שהוקדשו ליישום ההסכמים הקואליציוניים. 
משתמשים מדווחים: חלק מערוצי חמאס בטלגרם נחסמו גם באפליקציה לאייפון	משתמשים מדווחים כי חלק מערוצי חמאס, בהם גם של ערוץ הזרוע הצבאית גדודי עז א-דין אל-קסאם, נחסמו בגרסת ה-iOS של טלגרם. מאפל טרם נמסרה תגובה. ביום שני חסמה טלגרם ערוצים של ארגון הטרור בגרסה לאנדרואיד שמופצת בחנות גוגל פליי, בעקבות דרישה של גוגל. הפלטפורמה הפנתה את המשתמשים שרוצים להמשיך לעקוב אחרי חמאס להוריד את האפליקציה ישירות מהאתר שלה. הערוצים עדיין זמינים גם בגרסת טלגרם למחשב.
צעיר נפצע קשה בעימותים עם פלסטינים בחווה חקלאית בבנימין	"שני צעירים יהודים נפצעו, אחד מהם באורח קשה והשני באורח קל, לאחר שעל פי החשד הותקפו באבנים במהלך עימות עם כמה פלסטינים בחווה חקלאית פרטית של משפחה פלסטינית ליד צומת רימונים שבבנימין. החשודים נמלטו לאחד הכפרים הסמוכים. צוות מד""א פינה אותם לבית החולים שערי צדק בירושלים, וכוחות צה""ל נמצאים במקום. לטענת המשפחה הפלסטינית, בני המשפחה הגיעו הבוקר לקטוף זיתים והמתנחלים הם אלו שתקפו אותם. אב ובנו פונו לבית חולים לקבלת טיפול רפואי."
"צפון קוריאה: ""ישראל מבצעת פשעי מלחמה בחסות ארה""ב"""	"משרד החוץ של צפון קוריאה האשים את ישראל בהפצצת בית החולים אל-האלי בעזה ב-17 באוקטובר, וטען כי היא ביצעה בגלוי פשע מלחמה ""תחת חסותה של ארצות הברית"". בהצהרה שהתפרסמה בסוכנות הידיעות הממלכתית של צפון קוריאה KCNA, דובר המשרד האשים גם את ארה""ב בכך ש""נתנה לישראל אור ירוק לטבח בפלסטינים ללא כל דאגה בכך שהיא מספקת לה נשק ותמיכה צבאית, כולל נושאות המטוסים שהציבה בים התיכון""."
"עוזרת מזכיר המדינה האמריקני לענייני המזה""ת תבקר בישראל ובמדינות נוספות"	"עוזרת מזכיר המדינה האמריקני לענייני המזרח התיכון ברברה ליף תגיע לביקור במזרח התיכון כדי להתייעץ עם השותפות האזוריות של ארה""ב, לקדם את המאמצים למניעת התפשטות המלחמה באזור וכדי לדון בפתרונות הומניטריים להגנה על אזרחים. תחילה תגיע ליף לאיחוד האמירויות ולאחר מכן היא תמשיך לקטאר, עומאן, מצרים, ירדן וישראל. "
"כוחות משולבים של צה""ל ביצעו הלילה פשיטה ממוקדת בצפון רצועת עזה"	"כוחות צה""ל בפיקוד חטיבת גבעתי ביצעו הלילה פשיטה ממוקדת באמצעות טנקים בשטח צפון רצועת עזה, כחלק מהכנת האזור לשלבי הלחימה הבאים. כך מסר דובר צה""ל, שציין כי במסגרת הפעילות הכוחות איתרו ותקפו מחבלים רבים, השמידו תשתיות טרור, עמדות נ""ט וביצעו עבודות לארגון האזור. הכוחות יצאו משטח הרצועה בסיום המשימה."
"העצרת הכללית של האו""ם תתכנס לדיון חירום על המלחמה בישראל, שיימשך יומיים"	"העצרת הכללית של האו""ם תתכנס היום בשעה 17:00, שעון ישראל, לדיון חירום על מלחמה בישראל, לבקשת הקבוצה הערבית ובהובלת ירדן וארגון המדינות המוסלמיות. בכנס, שיימשך יומיים, ינאם גם שר החוץ של איראן חוסיין אמיר עבדאללהיאן וביום שישי תתקיים הצבעה על הצעת החלטה שהוגשה על ידי ירדן. ההצעה, מתעלמת לחלוטין מקיומו של חמאס ולא מזכירה אותו או את הטבח שביצע, קוראת להפסקת אש מיידית ואינה מתייחסת כלל לירי הטילים והרקטות על ישראל או לזכותה להגן על עצמה."
"ארה""ב: שני שלישים מהסטודנטים האמריקנים רואים במתקפת חמאס מעשה טרור"	"שני שלישים מהסטודנטים בארה""ב, ששמעו על מתקפת הפתע של חמאס, רואים בה מעשה טרור, ורק 12% אמרו כי מדובר ב""פעולה התנגדות מוצדקת"". כך לפי סקר שנערך עבור רשת NBC האמריקנית על רקע המהומות שפרצו בקמפוסים בארה""ב בעקבות המלחמה בישראל. 52% מאלו שהשיבו על הסקר האשימו את חמאס בתקיפה, 11% האשימו את ישראל, 12% האשימו ממשלות אחרות במזרח התיכון ו-25% אמרו כי ""גורם אחר"" אשם בכך. לפי נתוני הסקר,סטודנטים רפובליקנים וסטודנטים לבנים נטו להטיל יותר את האשמה על חמאס מאשר סטודנטים דמוקרטים וסטודנטים לא לבנים."
מאות ארגונים מ-60 מדינות חתמו על עצומה הקוראת להפסקת אש מיידית בעזה ובישראל	"למעלה מ-360 אלף בני אדם ויותר מ-500 ארגונים מ-60 מדינות ברחבי העולם חתמו על העצומה ""CeasefireNOW#"" שהוגשה למועצת הביטחון של האו""ם וקוראת להפסקת אש מיידית ברצועת עזה ובישראל. העצומה, שאורגנה על ידי ארגון הסיוע הבינלאומי לילדים ""Save the Children"", גם קוראת לסיוע הומניטרי מיידי לעזה. ""זאת בושה שגוף קבלת ההחלטות הגבוה ביותר של האו""ם לשלום וביטחון בינלאומי לא יכול להתגבר על חילוקי הדעות שלו כדי להגן על הילדים הזקוקים לו ביותר"", אמר מנהל סניף הארגון בעזה ובגדה המערבית, ג'ייסון לי.  "
תחזית מזג האוויר: חם מהרגיל עד שרבי, עומסי חום כבדים באזורים שונים	היום תחול התחממות קלה, בעיקר במישור החוף, בשפלה ובצפון הנגב - ומזג האוויר ייעשה חם מהרגיל עד שרבי ברוב הארץ. בשעות הבוקר ינשבו רוחות מזרחיות ערות בהרי הצפון והמרכז. בבקעת כנרות, חוף ים המלח, בקעת הירדן והערבה צפוי להיות עומס חום כבד. הטמפרטורות החזויות היום והלילה: ירושלים 22-31, תל אביב 22-32, חיפה 23-33, צפת 21-28, קצרין 21-34, טבריה 22-37, נצרת 22-34, עפולה 21-37, בית שאן 21-37, לוד 22-34, אשדוד 20-31, עין גדי 28-36, באר שבע 25-35, מצפה רמון 22-30, אילת 25-37.
9 נקודות לדני אבדיה, וושינגטון הובסה במשחק הפתיחה	וושינגטון וויזארדס פתחה את העונה בתבוסה 143:120 באינדיאנה, כשדני אבדיה קולע תשע נקודות ומוסיף שבעה ריבאונדים וחמישה אסיסטים. הישראלי, שהתחיל את עונתו הרביעית ב-NBA, חתם מוקדם יותר השבוע על הארכת חוזה לארבע שנים תמורת שכר מובטח של 55 מיליון דולר.
הבית הלבן: נתניהו וביידן דנו במאמצי שחרור החטופים ובהוצאת זרים מעזה	"הבית הלבן פרסם פרטים מהשיחה שנערכה בין נשיא ארה""ב ג'ו ביידן לראש הממשלה בנימין נתניהו מוקדם יותר. לפי הבית הלבן, השניים דנו בהתפתחויות בעזה, במאמצים לאיתור ושחרור חטופים ובהם אזרחים אמריקנים, ובמאמצים לאפשר יציאת בעלי אזרחויות זרות מרצועת עזה בהקדם האפשרי. ""הנשיא דיבר על תמיכת ארה""ב בזרימת סיוע הומניטרי לאוכלוסייה בעזה, ובירך על המאמצים להגביר את הסיוע בתקופה הקרובה. הוא הדגיש שלישראל יש כל זכות ואחריות להגן על אזרחיה מטרור, ושעליה לעשות זאת בהתאם לחוק ההומניטרי הבינלאומי"", נמסר מהבית הלבן."
"ארה""ב: לפחות 16 הרוגים ועשרות פצועים בירי המוני במיין"	"לפחות 16 בני אדם נהרגו ו-60-50 נפצעו בירי המוני בעיר לוויסטון במדינת מיין שבארה""ב. כך דיווחה רשת CNN."
הליגה נגד השמצה: מתחילת המלחמה - עלייה של 388% בתקריות האנטישמיות ביחס ל-2022	הליגה נגד השמצה הודיעה כי זיהתה מתחילת המלחמה עלייה של 388% במספר התקריות האנטישמיות בארצות הברית, זאת ביחס לאותה תקופה בשנה שעברה. הליגה דיווחה על 312 תקריות, בהן מקרים של הטרדה, ונדליזם ותקיפה. עוד נמסר כי כ-190 מהתקריות האלו קשורות ישירות למלחמה בין ישראל לחמאס. בתוך כך, המועצה ליחסים אמריקניים-מוסלמים אמרה כי קיבלה 774 תלונות על תקריות איסלאמופוביות נגד פלסטינים וערבים מתחילת המלחמה - המספר הגבוה ביותר מ-2015.
חברת התעופה דלתא מבטלת את כל הטיסות בקו ישראל-ניו יורק עד ה-15 בנובמבר	"חברת התעופה האמריקנית דלתא הודיעה כי תבטל את טיסותיה על קו נתב""ג-ניו יורק לשבועיים נוספים - עד ה-15 בנובמבר. לדברי החברה, ההארכה נובעת מ""הסכסוך המתמשך באזור"". בהודעה של דלתא צוין כי בחברת התעופה ""עוקבים באופן רציף אחר הסביבה הביטחונית בישראל. ליבנו עם כל מי שמושפע, בזמן שאנשינו פועלים למציאת חלופות בטוחות עבור הלקוחות""."
"קובה: ""האו""ם חייב לשים קץ לפטור מעונש של ישראל"""	"משרד החוץ של קובה פרסם הצהרה חריפה, בה האשים את ישראל במתקפת החמאס וטען שהיא תוצאה של 75 שנות הפרת זכויות פלסטינים והשתלטות על שטחיהם. ""קובה דורשת פתרון רחב, צודק ומתמשך לסכסוך הישראלי-פלסטיני"", נמסר בהצהרה. ""מועצת הביטחון של האו""ם חייבת למלא את המנדט שלה ולשים קץ לפטור מעונשה של ישראל, המעצמה הכובשת, שארה""ב הייתה שותפה לה באופן היסטורי, ופוגעת שוב ושוב בשלום, בביטחון וביציבות במזרח התיכון""."
ברוב של 412 מול 10: בית הנבחרים האמריקני העביר החלטה שמביעה תמיכה בישראל	"יו""ר בית הנבחרים האמריקני הנכנס, חבר הקונגרס מייק ג'ונסון, העביר את ההחלטה הראשונה שלו בתפקיד - הבעה תמיכה בישראל. ההחלטה עברה ברוב של 412 חברים מול 10, כששישה חברי קונגרס נמנעו. לפי ההחלטה, שאינה מחייבת באופן מעשי, מאשרת מחדש את המחויבות האמריקנית לישראל וקוראת לחמאס להפסיק באופן מיידי את התקפותיו, ולשחרר את כל החטופים. מוקדם יותר, כשנבחר לתפקיד, אמר ג'ונסון כי ""ההצעה הראשונה שאעלה תהיה תמיכה בידידתינו הטובה ישראל, אנחנו כבר מאחרים בלעשות את זה""."
"ארה""ב: מאוכזבים מהטלת הווטו הרוסית, אבל לא נירתע"	"שגרירת ארצות הברית באו""ם, לינדה תומאס-גרינפילד, ביקרה את רוסיה וסין על הטלת הווטו על ההצעה האמריקנית לגינוי חמאס, ובה הייתה קריאה גם לשחרור החטופים. תומאס-גרינפילד ביקשה מחברות מועצת הביטחון שלא ""לעודד את ההתנהגות הצינית וחסרת האחריות של רוסיה על ידי הצבעה עבור ההצעה שלה, שהוצעה ממש ברגע האחרון באפס התייעצויות וכוללת מספר סעיפים בעייתיים"". לדבריה, ארה""ב ""מאוכזבת מאוד"" מהטלת הווטו, אבל לא תירתע."
ארגון הבריאות העולמי: חמאס צריך להוכיח שהחטופים בחיים - ולשחרר את כולם	"ארגון הבריאות העולמי קרא לחמאס לספק הוכחות לכך שהחטופים שמוחזקים בידיו נמצאים בחיים ולשחרר את כולם. ראש ארגון הבריאות העולמי, טדרוס אדהנום גברייסוס, מסר כי ""חמאס צריך לספק בדחיפות הוכחות שהחטופים חיים ולשחרר את כולם מסיבות הומניטריות ובריאותיות"". "
נתניהו שוחח עם ביידן	"ראש הממשלה בנימין נתניהו שוחח בטלפון עם נשיא ארה""ב ג'ו ביידן."
פוטין: למלחמה בין ישראל לחמאס עלולות להיות השלכות הרסניות - ולא רק במזרח התיכון	"נשיא רוסיה ולדימיר פוטין התייחס למלחמה בין ישראל לחמאס במהלך פגישה עם מנהיגי דת בקרמלין, והזהיר כי היא עלולה להתפשט לאזורים אחרים בעולם. ""המשימה העיקרית שלנו היא לעצור את שפיכות הדמים והאלימות, כי הסלמה נוספת של המשבר טומנת בחובה השלכות חמורות, מסוכנות והרסניות, ולא רק למזרח התיכון - אלא הרבה מעבר לגבולותיו"", אמר פוטין. לדבריו, ""כוחות מסוימים מנסים למשוך כמה שיותר מדינות ועמים לתוך הסכסוך במטרה ליצור גל של כאוס ושנאה הדדית"". הוא הוסיף: ""המאבק בטרור לא יכול להתנהל על פי עיקרון של אחריות קולקטיבית כשזקנים, נשים, ילדים, משפחות שלמות ומאות אלפים נותרים ללא מחסה, מזון, מים, חשמל וטיפול רפואי"". "
גורמים בכירים: סיכוי סביר לעסקת חטופים משמעותית, הדד-ליין מתקרב	גורמים בכירים בישראל אמרו כי יש סיכוי סביר לעסקה משמעותית בתיווך קטארי לשחרור מספר משמעותי של חטופים מעזה, בדגש על נשים, ילדים וקשישים. עם זאת, הם הדגישו כי המגעים לעסקה שכזו לא יבטלו את התמרון הקרקעי - והוא ייצא לפועל. אותם גורמים אמרו כי חלון הזמנים לעסקה מתקצר משמעותית: ישראל מתקרבת לקצה גבול היכולת שלה בכל הקשור להמתנה, ורק אם תציב דד-ליין לקטארים ולאמריקנים החמאס יתגמש. 
"טיל קרקע-אוויר שוגר מלבנון לעבר כטב""מ ישראלי - ויורט"	"טיל קרקע-אוויר שוגר משטח לבנון לעבר כטב""מ ישראלי - ולוחמי ההגנה האווירית של צה""ל יירטו אותו. מדובר צה""ל נמסר כי ""כלי טיס של חיל האוויר תקף בתגובה את מקור הירי בשטח לבנון""."
פיקוד העורף: תושבי עוטף עזה אינם צריכים לשהות יותר בקרבת מרחב מוגן	בהמשך להתרעה שהופצה מוקדם יותר, פיקוד העורף עדכן כי בהתאם להערכת מצב שבוצעה, תושבי יישובי עוטף עזה אינם צריכים לשהות יותר בקרבת מרחב מוגן.
"לוס אנג'לס: גבר פרץ לבית משפחה ישראלית, צעק ""Free Palestine"" - ואיים ברצח"	"משטרת לוס אנג'לס עצרה גבר שפרץ לבית של משפחה ישראלית, צעק ""Free Palestine"" ואיים ברצח. הגבר נעצר כשהוא עירום למחצה וברשותו סכין מטבח. לפי שעה לא ברור אם מדובר בניסיון פריצה אקראי או בפשע על רקע אנטישמי."
רוסיה וסין הטילו וטו במועצת הביטחון על ההצעה האמריקנית לגינוי חמאס	"רוסיה וסין הטילו וטו במועצת הביטחון של האו""ם על ההצעה שהגישה ארה""ב שגינתה את חמאס, קראה לשחרור מיידי של החטופים והכירה בזכות להגנה עצמית מול הטרור. מלטה, יפן, גאנה, גאבון, צרפת, אקוודור, אלבניה, ארה""ב, אנגליה ושוויץ הצביעו בעד; רוסיה, איחוד האמירויות וסין הצביעו נגד; ומוזמביק וברזיל נמנעו. במקביל נפלה גם ההצעה הרוסית, שקראה להפסקת אש הומניטרית והאשימה את ישראל בתקיפת בית החולים וכנסייה בעזה."
גבר נהרג לאחר שהתנגש עם רכבו בעמוד בבאר שבע	"גבר בשנות ה-30 לחייו נהרג בתאונה ברחוב שדרות יצחק רגר בבאר שבע לאחר שסטה עם רכבו מהכביש והתנגש בעמוד. צוות מד""א פינה אותו לבית החולים סורוקה בבאר שבע, שם נקבע מותו. המשטרה פתחה בחקירה. "
גבר נפצע קשה בקטטה בקלנסווה	"גבר בשנות ה-30 לחייו נפצע באורח קשה בקטטה בקלנסווה. צוות מד""א פינה אותו לבית החולים מאיר בכפר סבא ביחד עם גבר בשנות ה-70 לחייו ואדם נוסף שנפצעו באורח קל. "
"יו""ר בית הנבחרים החדש של ארה""ב: ""הצעד הראשון - אישור הסיוע לישראל"""	"יו""ר בית הנבחרים החדש של ארה""ב, מייק ג'ונסון, התחייב כי הצעד הראשון אחרי בחירתו יהיה לאשר את הסיוע לישראל בקונגרס המפולג. ""בעלת הברית שלנו במזרח התיכון תחת מתקפה, הדבר הראשון שאעשה בתפקידי יהיה לאשר את הסיוע לחברתנו היקרה ישראל"", הוא הודיע."
"סגן מנהיג חמאס: ""חיזבאללה במלחמת גבורה, הקרב הזה גם שלהם"""	"סגן מנהיג חמאס סאלח אל-עארורי אמר בריאיון לאל-מנאר כי ""אנו נמצאים בישיבות רצופות עם כל כוחות ההתנגדות והאחים מחיזבאללה, נסראללה עומד בראשם"". לדבריו, ""אנו עדים למלחמת גבורה של התנגדות בלבנון נגד הכיבוש. חיזבאללה פועל בכל הרמות הצבאיות והמדיניות, והקרב הזה הוא הקרב שלהם, ויש לנו מטרה אחת וגורל אחד""."
גבר נפצע קשה מירי בחיפה	"גבר בשנות ה-50 לחייו נפצע באורח קשה מירי ברחוב יוחנן רטנר בחיפה. צוות מד""א פינה אותו לבית החולים רמב""ם בעיר. המשטרה פתחה בחקירה וסורקת אחר חשודים. "
סוריה: מיליציות פרו-איראניות מעיראק שיגרו רקטות לעבר בסיס אמריקני	ברשת אל-מיאדין הלבנונית, שמקורבת לחיזבאללה, דווח על ירי רקטות לעבר כוחות אמריקניים בשדה התעופה אבו חג'ר שבצפון מזרח סוריה. גדודי חיזבאללה בעיראק, המשתייכים לכוח קודס האיראני, לקחו אחריות על הירי. 
אזעקות באשדוד והסביבה	אזעקות הופעלו באשדוד וביישוב ניצן שבמועצה האזורית חוף אשקלון.
"מד""א: 6 נפצעו במטח האחרון, מצבם קל"	"מד""א עדכן כי במטח האחרון נפצעו שישה בני אדם, כולם במצב קל. בראשון לציון אישה בשנות ה-40 לחייה נפגעה משברי זכוכיות, גבר כבן 80 נפגע מרסיס ואישה בת 75 נפגעה משאיפת עשן. בכפר סירקין שליד פתח תקווה נער בן 13 נחבל בראשו מהדף ואישה בשנות ה-20 לחייה נחבלה ברגל בדרך למרחב מוגן. בחולון נערה בת 14 נחבלה ביד בדרך למרחב המוגן."
פצוע קל מרסיסי יירוט ליד פתח תקווה	"מנכ""ל מד""א אלי בין עדכן על פצוע קל מרסיסים במושב כפר סירקין שליד פתח תקווה. הוא ציין כי צוותים ""סורקים בזירות נוספות""."
רקטה נפלה בראשון לציון, נזק כבד נגרם לבניין	"רקטה נפלה בראשון לציון ונזק כבד נגרם לבניין בן שלוש קומות במערב העיר. ""בשלב הנוכחי לא ידוע על נפגעים"", עדכן מנכ""ל מד""א אלי בין. צוותי כיבוי פועלים במקום ומבצעים סריקות לאיתור לכודים. "
אזעקות בגוש דן, בשפלה ובמערב לכיש	אזעקות נשמעו בשורה ארוכה של ערים ויישובים בגוש דן ובשפלה. בין היתר נשמעו אזעקות בראשון לציון, בת ים, חולון, אזור, פתח תקווה, כפר סירקין, ראש העין ואלעד. אזעקות נשמעו גם במערב לכיש, בין היתר בבאר גנים וכפר סילבר.
"ארה""ב: מייק ג'ונסון, מקורבו של טראמפ, נבחר ליו""ר בית הנבחרים"	"אחרי הדחתו של קווין מקארתי מתפקיד יו""ר בית הנבחרים בתחילת החודש, מייק ג'ונסון, מחוקק רפובליקני מלואיזיאנה, נבחר לתפקיד. ג'ונסון נחשב לאחד מתומכיו הנלהבים של  נשיא ארה""ב לשעבר דונלד טראמפ, שאמר אחרי בחירתו: ""אני חושב שהוא הולך להיות יו""ר פנטסטי. מעולם לא שמעתי דבר שלילי עליו, כולם אוהבים אותו"". "
צבע אדום בעוטף עזה	התרעת צבע אדום הופעלה בזיקים ובנתיב העשרה.
חיל האוויר השמיד מתחם צבאי ועמדת תצפית של חיזבאללה בלבנון	"דובר צה""ל עדכן כי ""מטוסי קרב של צה""ל תקפו מספר מטרות צבאיות של ארגון הטרור חיזבאללה בשטח לבנון"". בין המטרות שהושמדו - מתחם צבאי של חיזבאללה ועמד תצפית של ארגון הטרור בלבנון."
"ביידן: ""לא תהיה חזרה לסטטוס קוו בין ישראל לפלסטינים מלפני 7 באוקטובר"""	"נשיא ארה""ב ג'ו ביידן התייחס שוב למלחמה בין ישראל לחמאס והתחייב כי ""לא תהיה חזרה לסטטוס קוו של 6 באוקטובר בין ישראל לפלסטינים. מה שיבוא אחרי (המלחמה) חייב להיות פתרון שתי המדינות"". לדבריו, ""עלינו לזכור שחמאס לא מייצג את הרוב הפלסטיני, הוא מתחבא מאחורי אזרחים. ישראל חייבת לעשות כל שבכוחה כדי להגן על אזרחים חפים מפשע""."
צבע אדום בעוטף עזה	התרעת צבע אדום הופעלה בקיבוץ ארז שבעוטף עזה.
"דובר צה""ל: ""המלחמה תהיה ארוכה, נדרשת סבלנות"""	"דובר צה""ל תת-אלוף דניאל הגרי התייחס לשלבים הבאים בלחימה ואמר כי ""המלחמה הזאת תהיה ארוכה וכדי לעמוד במטרותיה נדרש חוסן, נדרש אמון ונדרשת סבלנות. אנחנו נחזור ונעדכן אתכם בהתקדמות כדי לעמוד במטרות המלחמה שהן השמדת חמאס והחזרת החטופים הביתה""."
"דובר צה""ל על התקיפות המשמעותיות בלב עזה: ""משפרים את מצבנו לקראת השלב הבא"""	"דובר צה""ל התייחס לתקיפות המשמעותיות היום בלב העיר עזה ואמר כי ""אנחנו ממשיכים לתקוף בעזה. תקפנו היום תשתיות טרור בבניינים - וגם מתחת לקרקע. כל תקיפה כזו הולכת ומחזקת אותנו ומשפרת את מצבנו לקראת השלבים הבאים במלחמה""."
"המרכז הסורי למעקב אחר זכויות אדם: ""14 נהרגו בתקיפת צה""ל הלילה"""	המרכז הסורי למעקב אחר זכויות אדם,  ארגון המזוהה עם האופוזיציה היושב בלונדון, דיווח כי מספר ההרוגים כתוצאה מההפצצה הישראלית באזור הגולן הסורי הלילה עומד על 14, בהם ארבעה קצינים. כמו כן דווח כי ישנם גם פצועים, חלקם בדרגות בכירות.
הקבינט המדיני-ביטחוני מתכנס	הקבינט המדיני-ביטחוני מתכנס בשעה זו. מוקדם יותר התכנס קבינט המלחמה המצומצם. 
דיווח: עיראק החלה במגעים לרכישת מערכות הגנה אווירית בעקבות ההסלמה באזור	"העיתון אל-ערבי אל-ג'דיד דיווח כי עיראק מחפשת לרכוש מערכות להגנה אווירית בעקבות ההסלמה במזרח התיכון. בכירים עיראקים מסרו לעיתון כי הממשלה החלה במגעים עם כמה מדינות לרכישת מערכות הגנה אווירית, בהן סין, רוסיה ואיראן. לפי הדיווח, עיראק נערכת להתקפות ישראליות בשטחה במקרה של הרחבת העימות. עוד דווח כי ארה""ב סירבה לספק לעיראק את מערכות ההגנה."
"צה""ל תוקף מטרות של חיזבאללה בלבנון"	"צה""ל תוקף כעת מטרות של חיזבאללה בשטח לבנון. כך נמסר מדובר צה""ל."
"נתניהו על השבת השחורה: ""המחדל ייבדק עד תום, כולם יצטרכו לתת תשובות - גם אני"""	"ראש הממשלה בנימין נתניהו התייחס לשבת השחורה ב-7 באוקטובר ואמר כי ""נברר עד תום מה קרה בגבול הדרום ועוטף עזה. המחדל הזה ייבדק עד תום. כולם יצטרכו לתת תשובות, גם אני. אבל כל זה יקרה אחרי המלחמה"". הוא עדיין לא קיבל על עצמו אחריות למחדל, אך ציין כי ""כראש הממשלה אני אחראי להבטחת עתידה של המדינה - וכעת תפקידי להוביל העם לניצחון מוחץ"". הוא הודיע כי ""הממשלה תקבע ימי אבל לאסון הנורא. אני מרכין את ראשי בפני כל המשפחות שחורבן נורא פקד אותן. אני יודע שחייהם לעולם לא יהיו אותו דבר""."
"נתניהו: ""אנו נערכים לכניסה קרקעית לעזה, העיתוי נקבע על ידי קבינט המלחמה"""	"ראש הממשלה בנימין נתניהו אמר בהצהרה לתקשורת כי ""כל אנשי החמאס הם בני מוות, מעל האדמה ומתחת לאדמה. בתוך עזה ומחוץ לעזה. יחד עם שר הבטחון גלנט, השר בני גנץ, הקבינט, הרמטכ""ל וראשי זרועות הבטחון אנו עובדים מסביב לשעון כדי לממש את יעדי המלחמה עד לנצחון בלי שיקולים פוליטיים"". ברקע הדחייה של התמרון הקרקעי ברצועת עזה, הוא הבהיר כי ""אנחנו נערכים לכניסה קרקעית לעזה"". לדבריו, העיתוי נקבע על ידי קבינט המלחמה. נתניהו הסביר מה מטרות המלחמה: ""לחסל את חמאס על יכולותיו המדיניות והצבאיות - ולעשות כל דבר אפשרי להשיב את החטופים הביתה""."
דיווח: צרפת שלחה ספינה לחופי עזה שתעזור לבתי חולים ברצועה לטפל בפצועים	"צרפת שלחה לחופי עזה ספינה שתסייע לטפל באזרחים פצועים ברצועה. כך דווח ברשת החדשות הצרפתית BFM TV. מוקדם יותר אמר נשיא צרפת עמנואל מקרון לנשיא מצרים עבד אל-פתאח א-סיסי כי ישלח לאזור ""כלי שיט צרפתי שיתמוך בבתי החולים בעזה""."
